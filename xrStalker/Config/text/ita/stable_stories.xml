<?xml version="1.0" encoding="windows-1251" ?>
<string_table>
	<string id="stalker_story_1">
		<text>E così ci addentriamo nell'hangar. Polvere e ragnatele dappertutto. La sporcizia arriva fino al tetto. Silenzio di tomba dai rilevatori... non solo non c'è anima viva, ma è come se anche noi non esistessimo. E così ci portiamo in posizione lungo il perimetro; Sanyok apre la strada e gli altri lo coprono. Poi all'improvviso CRAAAACK! Al tetto sono appesi dei vecchi paranchi arrugginiti; uno di quelli si rompe e precipita! Sanyok riesce a schivarlo per miracolo e quella merda crolla sul pavimento dove un attimo prima c'era lui. Beh, Sanyok si tuffa, rotola e comincia a sparare senza neanche rialzarsi! Ci prende il panico a tutti e spariamo come pazzi anche noi. Poi Sanyok inizia a gridare di terrore: c'è una creatura nell'angolo. Guardo dove dice lui ma non vedo niente... Beh, l'intera operazione è rovinata, tutto a puttane... Per cinque minuti buoni ci aggiriamo stando ben attenti a non passare sotto i paranchi. Cazzo che paura! Tutti, uno dopo l'altro, dicono di aver visto qualcosa e fanno volare proiettili. Due ragazzi fanno una brutta fine: uno cade in una fossa, l'altro viene schiacciato da una porta quando i cardini si rompono. Finalmente capiamo che qualche figlio di puttana sta giocando con noi! Attiviamo le difese psioniche, lanciamo una granata fumogena in tutti gli angoli e aspettiamo con le dita sul grilletto. E così aspettiamo, aspettiamo e aspettiamo... Il figlio di puttana sapeva volare, o qualcosa del genere. Mentre tutti correvamo come pazzi a terra, lui si divertiva sul soffitto... Ce ne rendiamo conto troppo tardi, per pura fortuna. Quel pezzo di merda fa cadere altri paranchi, così metà del tetto crolla a terra, proprio sulle nostre teste. Quattro di noi vengono spiaccicati in pieno... ma becchiamo il figlio di puttana! Appena Sanyok lo sente muoversi sul tetto, inizia a sparargli d'istinto... e credimi, è stato un gran bell'istinto! Dovevi sentire gli strilli di quella cosa! Così tutti spariamo con tutte le armi... Lo schifoso crolla a terra, strillando da bucare i timpani. Cazzo, gli diamo una gran bella lezione a suon di botte e calci, poi Sanyok tira fuori il coltello per aprirlo per bene. Se il comandante non ci avesse costretti a uscire, quel bastardo sarebbe finito in polvere...</text>
	</string>
	<string id="stalker_story_1_name">
		<text>Sulla creatura nell'hangar.</text>
	</string>
	<string id="stalker_story_10">
		<text>Hai mai sentito parlare della Guida? È stato il primo vero stalker. È stato lui a entrare per primo nella Zona, ed è ancora vivo. Dicono che sa portare chiunque in qualsiasi posto. Certo, non è facile trovarlo, non ci sono in giro cartelli con il suo indirizzo... E poi non lavora per tutti. Da ciò che ho sentito, si fa pagare caro. Ma se lo trovi e hai abbastanza soldi, puoi star sicuro che ti porterà dove vorrai. Mi piacerebbe molto scambiare due parole con lui. Sicuramente è stato oltre la Foresta Rossa...</text>
	</string>
	<string id="stalker_story_10_name">
		<text>Superconduttore</text>
	</string>
	<string id="stalker_story_11">
		<text>Sai, avere soldi e averne tanti sono due cose diverse... Credi che sia facile rimediare grana? Col cazzo! Se sei al verde, o vieni fatto fuori da qualche schifezza o ti becchi un proiettile da uno stalker… Devi usare il cervello. Da queste parti devi usarlo bene e se vai lontano devi usarlo ancora meglio. I piantagrane durano poco e se hai le ragnatele nel portafoglio non vai mica lontano... Comunque, ecco com'è andata. Noi tre, ovvero il Picchiato, il Contorto e io, avevamo preso una scorciatoia attraverso la fattoria. All'improvviso vediamo un tipo che si avvicina in fretta, così ci nascondiamo. Il tipo passa oltre senza accorgersi di noi. È un piccoletto, si trascina dietro un enorme sacco e tiene il mitra pronto. Ci potrebbe ridurre in groviera in un attimo. Il Picchiato mi dice: perché non gli diamo un bello spavento e poi vediamo cos'ha nel sacco? E io rispondo: zitto imbecille, guarda, sta per mettere via il bottino... All'improvviso, il tipo svanisce nel nulla! Nessuno ha visto un tubo! E vabbe', ci fermiamo ad aspettare. Venti minuti dopo spunta di nuovo. Mentre si toglie la polvere di dosso, il Contorto gli gira alle spalle e gli fa saltare metà della testa. Così, io e il Picchiato cominciamo a frugarlo: aveva un giubbotto antiproiettile da sballo e della roba fighissima... Siccome dovevo pisciare mi sono allontanato, tanto sapevo che i ragazzi mi avrebbero dato la mia parte. All'improvviso... BUUUUM! Quel bastardo aveva minato il giubbotto in modo da farlo saltare in aria se qualcuno glielo toglieva. Io schizzo via, l'esplosione poteva attirare chissà chi... E torno solo un mese dopo. Del Contorto, del Picchiato e del tipo non è rimasta neanche un'unghia. Nada. Così cerco di capire dove il tipo era sceso sottoterra e ci vado  anch'io... Le prime tre stanze sono vuote. All'improvviso vedo dei letti ammucchiati in un angolo. Che cavolo ci fanno lì? Comincio a spostarli e cosa trovo? Una botola, cazzo! La apro e accendo la torcia. Cielo, è il paradiso! Ti dico... ciò che ho visto là sono affari miei, ma non ne sono uscito a mani vuote. Ora che ci penso... se avessi lasciato perdere ora sarei morto, oppure andrei in giro sbavando e a piedi nudi, come qualcun altro...</text>
	</string>
	<string id="stalker_story_11_name">
		<text>La botola del paradiso.</text>
	</string>
	<string id="stalker_story_12">
		<text>Dicono che esiste questa strana banda... Li chiamano Sciamani, o Druidi. A quanto pare non usano niente di elettronico, dicono che vogliono restare vicini alla natura e robe del genere... Beh, secondo loro la Zona reagisce più intensamente alle attrezzature... alle emissioni elettromagnetiche e compagnia bella... e quindi richiama i mostri. In sostanza, credono che la Zona sia una specie di essere vivente. Cioè, per loro non è bene andare in giro pieni di aggeggi. Se sei uno a posto ne puoi fare benissimo a meno. Però intanto i fucili d'assalto li usano... Non si fa molta strada con le unghie e i denti, eh? Però non si sentono mica molte storie di loro che crepano. Non più di noi, almeno... Chissà, forse son proprio loro che l'han capita giusta... A quanto pare, arrivano soprattutto dalla parte bielorussa... Un giorno mi piacerebbe frugarli per vedere se hanno qualche reperto in tasca...</text>
	</string>
	<string id="stalker_story_12_name">
		<text>La storia dei druidi da battaglia.</text>
	</string>
	<string id="stalker_story_13">
		<text>Qualcuno sa qualcosa dei laboratori segreti nel cuore della Zona? Sono ancora operativi, vero? Però che roba... come cazzo fa uno a sopravvivere laggiù? Niente cibo, niente energia... E allora mi chiedo: non é che là dentro non ci lavorano delle persone? Ho parlato con questo tipo... No, i laboratori non li ha visti... non è andato lì a controllare coi suoi occhi, però a Yantar il suo rilevatore ha beccato dei discorsi strani. C'era uno che parlava di un laboratorio, e un altro che giurava di aver visto una figura traslucida vestita di una tuta come quella degli stalker, ma molto più bella... e questa figura gli ha detto di levarsi dalle palle. Una roba tipo: sparisci, qui ci lavoriamo noi. E ti dico, quello s'è spaventato a morte! Cioè, avete mai visto una cosa simile?... Ma poi questa storia è successa non lontano dalla Foresta Rossa... sapete cosa voglio dire... Ecco, forse è una balla, però... le mutazioni hanno forme diverse, no? E allora forse quelli non sono più uomini, ma esseri fatti di energia... non potrebbe essere? Eddai, cosa ridete? Vi spanciate per la minima cazzata...</text>
	</string>
	<string id="stalker_story_13_name">
		<text>L'ombra del Fantasma.</text>
	</string>
	<string id="stalker_story_14">
		<text>Ecco ciò che posso dire. In questa regione della Zona non si riesce quasi a dormire... Per fortuna io non dormo comunque, ma la gente ha certi incubi... a volte non si risveglia più al mattino. Per dire, a qualcuno viene un infarto, qualcun altro delira, altri impazziscono... Ma gira voce che un rimedio c'è. Se proprio hai bisogno di dormire, basta trovare un secchio... va bene anche un pentolone, o un paiolo... basta che non abbia buchi. Te lo metti in testa e dormi come si deve... Sì, sì, ridete quanto vi pare. Ne riparleremo fra un paio di giorni, quando non starete più in piedi dalla stanchezza. Imbecilli... secondo voi, perché cazzo i soldati se ne vanno in giro con quei begli elmetti, eh? Mi spiego? Per quasi due anni non se n'è visto uno, ora sono dappertutto! E i secchi schermanti sono una novità. Qualcuno ha trovato il corpo di un soldato e ha visto com'è fatto il suo elmetto. Dentro c'è una finissima rete di filo di rame attaccata all'imbottitura. A che cavolo serve? Datemi retta, c'è qualcosa di strano dietro queste diavolerie. Come anomalie qui non c'è nulla d'interessante, non è il posto giusto... ci sono zone più sicure e con molta più roba… Quindi, secondo me stanno facendo delle ricerche. Stanno marcando il territorio per la loro base. Datemi retta, vogliono raggiungere il Sarcofago... Faremo meglio a stargli il più lontano possibile quando verrà il momento...</text>
	</string>
	<string id="stalker_story_14_name">
		<text>Un secchio contro gli incubi.</text>
	</string>
	<string id="stalker_story_15">
		<text>Ragazzi, avete sentito parlare della cosiddetta "Intercettazione"? Dicono che è composta da veri professionisti, duri di prima classe! Cazzo, dovreste vederli al lavoro! Le robe che fanno! Altro che quei vecchi falliti del Cordon! Non solo entrano in ogni buco, ma riescono a restare nella Zona per mesi! Giuro su Dio! Hanno delle basi, tante basi, qualche bel nascondiglio e degli elicotteri che sganciano provviste lungo il perimetro. Il loro comandante è un certo Gromov… il nome è falso, ma lo chiamano "maggiore", oppure "Grom". Non ci credete?! Pakhomych li ha registrati! Ha registrato le loro parole e se l'è squagliata un minuto dopo. Non voleva rischiare un'overdose di piombo, se capite cosa intendo... Cazzo, era roba segretissima! Pakhomych lo conoscete tutti, vero? Sì, proprio lui! Quei tizi sono pezzi grossi, una vera élite. Cosa cazzo ci fanno laggiù? E il bottino che trovano! Vorrei tanto recuperare anche solo un terzo... ma neanche, mi basterebbe un decimo di ciò che trovano loro! Mi farei una villa a Sochi e vivrei nel lusso... Si dice che hanno un congegno capace di rilevare i mostri a duecento metri di distanza. Qualsiasi fottuta bestia! Se ce l'avessi io, nella Zona ci starei tranquillamente… E sapete cos'altro dicono? Che ci sono degli altri, non sono così macchine da guerra, sono più tipo gli stalker… Comunque, qualcuno di loro è arrivato al centro della Zona. E non solo ci sono arrivati sani e salvi, ma hanno anche imparato a domare le bestie! Non superano mai il perimetro, non arrivano alla Grande Terra e nessuno va mai da loro... beh, tranne forse quelli che sono destinati a raggiungere il Sarcofago… e hanno trovato di quei reperti...! Anche i Duty li conoscono... quei fetenti sanno che esistono e li combattono, ma non dicono una parola! Provate a chiedere ai Duty: vi diranno che sono tutte fandonie. Che bastardi, eh?</text>
	</string>
	<string id="stalker_story_15_name">
		<text>Intercettazione, gli abitanti dell'interno.</text>
	</string>
	<string id="stalker_story_16">
		<text>Fratelli, avete sentito dei miscredenti che hanno raggiunto le antenne? Fortunatamente, il Monolite ci guida e i fratelli li hanno raggiunti appena in tempo. Uno è stato eliminato subito, gli altri due sono fuggiti. Vigliacchi! Sono tutti vigliacchi! La vera fede non lascia spazio alla paura! Due sono riusciti a scappare, ma il Monolite è saggio e onnisciente. Non li ha lasciati vivere senza un motivo.</text>
	</string>
	<string id="stalker_story_16_name">
		<text>Su quelli che hanno raggiunto le antenne.</text>
	</string>
	<string id="stalker_story_17">
		<text>Fratelli, ieri sera il Monolite mi ha chiamato e ho parlato con lui. La sua maestà era straordinaria, mi aveva quasi stordito, ma la sua luce mi ha conferito poteri che superano l'umana comprensione! E io sento il suo potere dentro tutti noi! Solo una salda fede può sconfiggere il male. Il Monolite mi ha detto che il suo potere può arricchire solo chi ha fede. E infine, mi ha rivelato che la nostra vittoria è vicina!</text>
	</string>
	<string id="stalker_story_17_name">
		<text>Sul Monolite nei sogni</text>
	</string>
	<string id="stalker_story_18">
		<text>Fratelli, il Monolite ha messo alla prova la mia fede e ho quasi lasciato la giusta via. Ma l'ho ritrovata! Gloria al Monolite! Le sue prove ci rendono più forti! Ebbene, stavamo tornando dalla Valle Oscura e io ero rimasto indietro. Il male ha sfruttato l'occasione e ha iniziato a tentarmi. E io... sono stato colto dal dubbio. L'immagine della verità si era distorta, il nemico riempiva le mie orecchie di bugie sul Monolite, diceva che ci usava come schiavi. Ma poi ho capito... era una prova! Ho ripensato alla gloria e allo splendore del Monolite. Ho ritrovato tutta la mia forza interiore e la mia sicurezza. Da allora non ho più avuto paura delle prove e non ho più conosciuto il dubbio. Gloria al Monolite!</text>
	</string>
	<string id="stalker_story_18_name">
		<text>Sulla prova di fede</text>
	</string>
	<string id="stalker_story_19">
		<text>Stavo camminando nella Valle Oscura, un luogo pieno di miscredenti che non hanno ancora scoperto la potenza del Monolite. Eravamo di guardia. Durante la notte siamo stati attaccati. Abbiamo combattuto valorosamente. I miei fratelli hanno difeso il territorio come veri credenti e quel giorno il Monolite ha chiamato a sé molti di loro. Ma non me. La mia ora non era ancora giunta. La mia arma era inutile e muta. Improvvisamente, il Monolite mi ha parlato: "Sei uno dei miei e in te riposa il mio potere. Mantieni salda la tua fede e sconfiggerai i miei nemici in nome della mia gloria!". Poi mi sono trasformato in un'ombra. Ho iniziato a camminare fra i nemici. Le stupide spie selvagge non si sono accorte di nulla. Credevano che fossimo tutti morti e ridevano dei vuoti involucri mortali dei nostri fratelli. Ma io ero già alle loro spalle e il potere del Monolite è sgorgato dalle mie mani. E così li ha uccisi tutti. Sono felice di servirti, oh, Luce della Perfezione!</text>
	</string>
	<string id="stalker_story_19_name">
		<text>Sui combattimenti nella Valle Oscura</text>
	</string>
	<string id="stalker_story_2">
		<text>Io e il mio compagno stavamo tenendo d'occhio l'istituto di ricerca già da tempo. Era un posto troppo desolato. Non c'erano né animali né mutanti in giro, ma ogni volta che qualcuno entrava, ne usciva spaventato a morte, o pazzo, o non usciva affatto. Così avevamo pensato che valeva la pena di dare un'occhiata di persona. Siamo partiti prima dell'alba, ma quando siamo arrivati era già pieno giorno. Abbiamo lasciato l'auto in strada e abbiamo raggiunto il limitare della foresta a piedi. Ci siamo fermati, il mio compagno è rimasto a terra e io sono salito sugli alberi col binocolo per controllare la zona. Da lassù, le strutture dell'istituto non sembravano affatto desolate. Le finestre erano intatte e nel cortile l'erba era tagliata, invece di arrivare alla cintola come altrove... Tutto faceva pensare che il posto fosse abitato, ma c'era un silenzio di tomba e non si vedeva l'ombra di un movimento. Improvvisamente ho sentito una raffica di spari alla mia destra. Qualcuno stava usando una mitragliatrice. Ho zoomato e ho visto sul tetto di uno degli edifici uno sconosciuto che correva come un forsennato a destra e a manca, sparando dappertutto. Ho guardato bene, ma non ho affatto capito a chi sparava: stava facendo tutto da solo. E poi... è iniziato tutto. [breve pausa] Proprio davanti ai miei occhi. L'arma che brandiva si è liberata dalla sua presa, come se avesse messo improvvisamente le ali! L'uomo ha aperto la bocca, forse ha iniziato a urlare, ha estratto il coltello e l'ha tenuto bene in vista. E poi - lo giuro - ho visto un altro coltello proprio davanti a lui! Era sospeso nell'aria, puntato verso di lui, senza nessuno che lo impugnasse. Ciò che è successo dopo sarebbe meglio raccontarlo alla luce del sole... Il coltello ha infierito sull'uomo per circa cinque minuti... Quell'oggetto infernale ha lavorato un po' per volta, un fendente qui, un taglio là... L'uomo perdeva fiumi di sangue... Quando ha iniziato a barcollare ha perso il suo coltello. Poi è stato sollevato in aria e... si è rigirato una volta, due volte... non ho mai visto niente di simile, sembrava un pupazzo... Ero fradicio di sudore. E poi... No, non voglio dirlo... Comunque, dopo aver ripreso il fiato mi sono guardato intorno per cinque minuti buoni. Mi tremavano le mani e il binocolo era viscido di sudore... Non c'era più niente! Niente nella gamma visibile, niente nell'infrarosso, niente di niente. Quando sono sceso, il mio compagno mi ha guardato e ha preferito non fare domande. Tornato alla base, ho iniziato a bere per circa una settimana... Poi mi sono ripreso e ho chiesto in giro se qualcuno avesse visto qualcosa di simile. Ma tutti mi hanno guardato in modo strano, come se fossi diventato pazzo. Fine della storia...</text>
	</string>
	<string id="stalker_story_2_name">
		<text>Orrore all'istituto di ricerca</text>
	</string>
	<string id="stalker_story_20">
		<text>Fratelli, mentre stavamo pattugliando i confini della Foresta Nera abbiamo incontrato un infedele solitario. Non l'abbiamo ucciso perché era già sulla via della conversione, anche se era ancora per metà in stato animale... Tale è la saggezza del Monolite: ancora una volta ci ha rivelato il vero volto dei nostri nemici. Ora la nostra fede è ancora più forte! Fratelli, ci siamo quasi! La vittoria sui miscredenti è vicina. Presto il Monolite soddisferà i nostri più grandi desideri! I veri credenti saranno attratti da lui, dalla sua gloria, dalla sua grandezza! Vivremo per sempre nella sua luce!</text>
	</string>
	<string id="stalker_story_20_name">
		<text>Un convertito nella Foresta Nera</text>
	</string>
	<string id="stalker_story_3">
		<text>Questa cosa l'ho saputa da un mio amico... Il suo capo lo sveglia nel cuore della notte e gli dice di andare subito nel laboratorio, perché è arrivato un... un carico. Il mio amico è mezz'addormentato, non capisce che sta succedendo e gli chiede di che diavolo di carico sta parlando. E il capo gli fa, "Ma sei ubriaco o cosa? C'è un cadavere fresco di giornata, sul tavolo. La cena è servita!" Allora il mio amico si avvicina al tavolo e vede QUALCOSA… Di cadaveri provenienti dalla Zona ne aveva visti di ogni tipo: bolliti, grigliati, fatti a pezzi... e decine di mutanti, pure… Ma quella cosa... dava il voltastomaco! A prima vista sembrava proprio un essere umano, ma con un testone sproporzionato e costoluto come una zucca. E il corpo? Tutto pelle e ossa, pareva uscito direttamente da un campo di concentramento. Ma queste cose il mio amico le ha notate solo dopo. All'inizio, ha visto solo un ammasso di carne impiastrato di qualche porcheria rosso-arancio, sangue o roba del genere... Quegli stronzi non risparmiano sulle pallottole. Si riempiono la bocca di chiacchiere sul dovere... dicono che lo fanno per cercare oggetti anomali... sì, col cazzo! Il mio amico ha detto che quel tizio pareva un incrocio tra un colabrodo e una borsa dell'acqua calda a brandelli... e che c'erano passati e ripassati sopra con gli stivali pesanti. Altro che oggetto anomalo, quello era un dannato pezzo di carne coperto di stracci neri. Così il mio amico s'è fatto il culo il resto della notte e metà della mattina dopo. Alla fine è venuto fuori che il tizio stecchito era quella creatura che i locali chiamavano l'Illusionista. Avete presente, no? Vestito di stracci neri, manda allucinazioni agli stalker, un testone enorme... E sapete qual è la cosa più strana? Che quella che pensavano fosse la sua faccia, in realtà era la sommità del cranio. La faccia vera e propria è microscopica, con gli occhi sempre chiusi e il naso che sembra la capocchia di uno spillo, ma la bocca... oh, quella è larga quanto un portone. Probabilmente quando camminava la testa gli penzolava sul petto, perché non c'è verso che potesse tenerla dritta, pesante com'è... E indovinate un po' cosa mangiano queste creature? Funghi! Quei maledetti funghi! Li avete visti, no? La Zona ne è piena e i vecchi giurano che queste creature li spremono e se li bevono. Che gusti di merda... E lo sapete cos'altro teneva nascosto quel tizio in un sacchetto che portava sul fianco? Ma già, che volete saperne voi! Ve lo dico io: cervelli essiccati. E lo sapete di chi erano quei cervelli? Dei controllori!</text>
	</string>
	<string id="stalker_story_3_name">
		<text>La cena del patologo.</text>
	</string>
	<string id="stalker_story_4">
		<text>Una volta c'era questo tizio mezzo rincoglionito con noi... Eravamo in marcia, e ogni volta che ci fermavamo per riprendere il fiato, quello si buttava per terra e cominciava a russare. E quando era il momento di ripartire, era sempre l'ultimo ad alzare il culo. Beh, una volta l'ha pagata cara... Era rimasto indietro e il controllore l'ha preso. Zac! E addio cervello. Vi conviene stare attenti, novellini. Al minimo fruscio, al minimo movimento... fosse pure soltanto un coniglio che vi sfreccia davanti... anzi, che Dio vi scampi dai conigli locali... Insomma, dovete state in campana, sempre. Munizioni e bombe a portata di mano, dito pronto sul grilletto. Appena vedete qualcosa, scaricategli addosso mezzo caricatore. Qualcuno si muove dietro un cespuglio? Prima sparate e poi gli chiedete i documenti. Questa è la prima regola, qui: se pensi troppo, sei spacciato. Quanto ai controllori... Beh, quella è tutta un'altra storia. Appena sentite un fruscio sparate e gettatevi immediatamente a terra, senza perdere neanche un istante. Di schiena o a faccia in giù, non importa. Se il controllore vi vede, vi prende; ma deve concentrarsi, o qualcosa del genere. Buttatevi a terra e tenete le orecchie bene aperte per cogliere qualsiasi rumore e assicuratevi che non ci sia qualche bastardo che viene verso di voi. Potete ricaricare la pistola, tirare fuori le bombe... ma fatelo in silenzio... Se tutto è tranquillo, contate fino a tre e... alzate il culo. Andatevene il più lontano possibile! Tutto chiaro? Mai abbassare la guardia, è l'unico modo per sopravvivere qui... </text>
	</string>
	<string id="stalker_story_4_name">
		<text>Facile preda per un controllore</text>
	</string>
	<string id="stalker_story_5">
		<text>Stavo riflettendo su una cosa... Beh, non è che ci stessi proprio riflettendo, diciamo che mi è venuta questa idea... E se tutto questo, tutto quello che ci circonda voglio dire, fosse una specie di esperimento? Come quelle storie sugli omini verdi... In fondo, perché no? È una spiegazione valida quanto un'altra, no? Se questo è davvero un campo di addestramento, cos'è che vogliono dimostrare? Quali reperti ci fanno sbavare di più? E se quei reperti fossero... che so, bombe di qualche tipo, eh? Ormai saranno sparsi nei laboratori di tutto il mondo. I ricchi sono disposti a sganciare un bel po' di grana per procurarseli, no? È roba che va forte! Cazzo, non avete idea di che razza di schifezze compri la gente, purché venga dalla Zona... Per darsi arie con gli amici, essere invidiati da tutti... e un bel giorno... BUUM! Riflettici, amico! Sarebbe un bello scherzo, eh? Ah! Ma chi lo sa come stanno davvero le cose... Forse quelli che sono stati dietro al radar... Ma quelli non parlano, ormai tutto quello che sanno fare è sbavare e farfugliare. O forse è proprio perché lo sanno che adesso sbavano e farfugliano... Oh beh... Non riesco a levarmi questi pensieri dalla testa... Che tristezza…</text>
	</string>
	<string id="stalker_story_5_name">
		<text>Insidie</text>
	</string>
	<string id="stalker_story_6">
		<text>Sbaglio, o ieri sera mi avevi chiesto qualcosa? Non ricordo bene cosa, ma... Ah, ecco, ci sono. Volevi sapere perché solo i nostri scienziati trafficano nella Zona, perché non ci sono stranieri, anche se c'è roba a sufficienza per migliaia di premi Nobel... Beh, per prima cosa, a che diavolo gli serve venire fin quaggiù, quando possono pagare qualcuno dei nostri e farsi servire i risultati su un piatto d'argento? E poi guarda che qui ce ne sono venuti di stranieri, e anche parecchi. È solo che negli ultimi due anni ai gringos gli è venuta una fifa boia di andare nella Zona… Dopo l'incidente, capisci. Così adesso, se vogliono reperti o informazioni, se le comprano e amen. E pagano pure bene, così un sacco di cani sciolti lavora per loro, e i predoni pure... Cosa? Mai sentito questa storia? Ma dài! Se n'è parlato in tutta la Zona, possibile che tu non ne sappia niente? Beh, avevano organizzato questa grande spedizione. Una trentina di scienziati di tutto il mondo... Tutti pezzi grossi, eh... E bardati di tutto punto, con un equipaggiamento di prima scelta. Così, con un intero plotone a scortarli e un paio delle nostre guide, sono saliti sulle autoblindo e via, sono partiti. Dopo una settimana erano di nuovo qui... Dodici persone a bordo di un autoblindo ridotta a un rottame. Erano arrivati fino allo Spunzone nella Foresta Marcia e lì erano caduti in un'imboscata... Già, i predoni... Proprio loro... A quei bastardi non gliene frega niente da dove vieni... Li avevano fatti secchi quasi tutti. Solo tre persone erano riuscite a mettersi in salvo oltre il confine, due stalker e uno scienziato. Lo scienziato era così schizzato che l'hanno rinchiuso in manicomio. Ho saputo che adesso sta scrivendo un libro sulla Zona. Gli stalker non sembravano messi tanto male. Pensavamo che fosse una questione di esperienza, ma... In un certo senso, sono andati fuori di testa anche loro: uno è partito per il radar ed è scomparso, l'altro è tornato nella Grande Terra. E gli altri... gli altri sono stati risucchiati dalla Zona. Mai sentito parlare della Stazione 32? È lì che è finita male. All'inizio sembrava tutto nella norma... Facevano i rilievi, prelevavano campioni, studiavano le anomalie… E poi hanno cominciato a impazzire tutti quanti. Uno dopo l'altro, lentamente. L'ho saputo da uno dei nostri, quello che alla fine se n'è andato in pensione... Qualcuno si è tagliato la gola, qualcun altro si è spaccato il cranio contro un muro e qualcun altro ancora... Beh, si è ficcato in bocca la canna della pistola e... E poi le bestie hanno cominciato ad assalirli. Quei pochi ancora in grado di connettere si sono barricati nella casa. Ti immagini la situazione? È notte fonda, fuori ci sono tutte quelle bestie e dentro loro che stanno impazzendo. Insomma, per farla breve, l'indomani mattina quei pochi ancora in grado di ragionare sono riusciti in qualche modo a uscire da lì. Si sono messi in cammino, qualcuno è finito in qualche anomalia... Sono arrivati fino alla Foresta Marcia, ma... Di quelli che erano rimasti indietro si è persa ogni traccia. Si dice che in quell'area fossero stati avvistati numerosi controllori. E questo è quanto... Da allora, nessuno si avvicina alla Stazione 32 e i forestieri girano alla larga dalla Zona…</text>
	</string>
	<string id="stalker_story_6_name">
		<text>Le cronache degli scienziati globalisti.</text>
	</string>
	<string id="stalker_story_7">
		<text>Lasciate che vi dica una cosa: io ero lì quando quei Duty hanno catturato l'Illusionista! È stato un puro caso; la mia macchina... la Niva, avete presente? Beh, la ruota anteriore destra era andata. I bulloni si erano spezzati contro un dosso e non avevo neanche un pezzo di ricambio con me. Ero lì che bestemmiavo, quando mi è venuto in mente che potevo andare nello stabilimento a prendermi quello che mi serviva. Era a cinquecento metri da lì, in mezz'ora sarei andato e tornato. E poi c'ero già stato... Ma tutto a un tratto, vedo quei Duty! E non una sola pattuglia, saranno stati almeno una cinquantina! "Cazzo!", ho pensato, "se quelli mi vedono e cominciano a esplorare l'area, sono fottuto". Così mi sono nascosto nei cespugli. Ero lì accucciato che trattenevo il fiato quando all'improvviso quelli hanno cominciato a sparare come pazzi! Solo una volta in vita mia ho sentito un casino del genere... Il primo assalto alla base, ve lo ricordate ragazzi? Insomma, sono lì nascosto, e aguzzo le orecchie... e loro BAM! e BANG! Nel giro di cinque minuti è finito tutto; sono rimasto lì ancora un po', cercando di capire se per caso qualcuno stesse venendo dalla mia parte, ma niente. A quel punto mi sono fatto coraggio e ho dato una sbirciatina con il binocolo. Stavano uscendo dall'officina, ridotti da far pietà, trascinandosi dietro, su un'incerata, i compagni morti e l'Illusionista... o quello che ne restava... Poi si sono infilati nella vallata e non li ho più visti. Dopo un po' ho sentito dei motori che si mettevano in moto, poi il suono si è allontanato. Ho aspettato ancora un po' per essere sicuro che se ne fossero andati davvero e poi sono entrato. Beh, lo sapete quel che si dice, no? I Duty non lasciano avanzi! Ma volevo controllare di persona. E non vi dico che scena! I muri erano crivellati di colpi, praticamente trapassati da parte a parte, le travi erano finite sul pavimento, parte del tetto era crollata. I bossoli mi arrivavano alle ginocchia, mi pareva di essere su un campo di battaglia. C'era del sangue, dei brandelli di non so cosa… Ma non ho trovato niente di utile, beh, tranne due caricatori pieni e una mitragliatrice, ma così schiacciata e deformata che non si riusciva a tirarla fuori… A quel punto mi ero completamente scordato dei bulloni... Così sono tornato alla macchina e, dopo averci pensato un po' su, ho tolto un bullone da ciascuna delle altre ruote, ho rimontato la ruota, ho ingranato una marcia bassa e me ne sono andato... E se fossi arrivato lì mezz'ora prima? Mi vengono i brividi a pensarci...</text>
	</string>
	<string id="stalker_story_7_name">
		<text>L'illusione dei Duty.</text>
	</string>
	<string id="stalker_story_8">
		<text>Quella volta ero arrivato fino alla periferia di Pripjat e ho pensato di dare un'occhiata in giro. C'era questa sala caldaie, con una ciminiera che era perfetta come punto di osservazione. Sono entrato in punta di piedi. Sembrava tutto tranquillo, il pavimento era impolverato e non si vedeva neanche un'impronta... Così mi sono intrufolato nella camera di combustione e ho cominciato ad arrampicarmi sulla scaletta dentro la ciminiera. La fuliggine era dura come una pietra, così dura che neanche si sfaldava! Sono arrivato in cima e ho sbirciato fuori... Che panorama! Mezza città si stendeva ai miei piedi! Ho tirato fuori il binocolo, per guardare meglio. [breve pausa] E in quel momento... proprio mentre stavo per scendere... mi sono reso conto che non avevo pensato di controllare cosa stava succedendo proprio sotto il mio naso! Così mi sono affacciato, ho guardato da una parte, dall'altra… Oh cazzo! L'avevo scampata per un pelo! C'era un nano, giù in cortile... e se fossi sceso gli sarei finito in braccio! Fortunatamente non mi aveva visto. Non potevo neanche sparargli; avevo l'Akm a tracolla e la ciminiera era così stretta che non potevo rigirarmi. Anche la Makarov che portavo sotto l'ascella era inutile; il nano era a una cinquantina di metri, più l'altezza della ciminiera… Se non l'avessi steso al primo colpo, avrebbe avuto tutto il tempo di farmi secco. Così mi sono seduto a riflettere e intanto guardavo cosa combinava il nano. Stava rovistando in un mucchio di legna, facendo volare rottami a destra e a sinistra. Poi, tutt'a un tratto, si è fermato, come se stesse ascoltando qualcosa.... ed è scoppiato l'inferno. Il mucchio di spazzatura ha cominciato ad agitarsi. Il nano ha fatto un salto all'indietro, si è tirato in piedi, si è portato le mani alla testa e ha cominciato a contorcersi come un pazzo.... e tutt'a un tratto quella roba ha cominciato ad andargli addosso da tutti i lati! Rottami di ferro, mattoni, gomma, rami, merda di tutti i tipi.... Era coperto dalla testa ai piedi. "Oh cazzo", ho pensato. "Il piccoletto è andato, fine della storia". E invece... Per un paio di secondi i rottami sono rimasti fermi, poi.... BAM! Hanno ricominciato a volare a destra e a manca! Dei tubi di ferro sono schizzati via così violentemente da conficcarsi nella recinzione di cemento. Il nano è rimasto lì per un minuto circa a riflettere, poi si è girato ed è entrato di corsa nell'edificio. Ci ho messo un po' a riprendere il fiato. "Meglio che mi salvi la pellaccia finché sono in tempo", ho pensato. E in quel momento ho sentito puzza di fumo. E caldo. Cazzo, avevano acceso un fuoco! Un minuto dopo non riuscivo più a respirare. Mi sono tirato su fino al bordo della ciminiera, ma non c'era una piattaforma, niente... così sono rimasto appeso lì, con le gambe penzoloni... Il fumo mi aveva accecato, mi mancava l'aria… Dovevo portare via il culo di lì! Grazie a Dio, mi porto sempre dietro una quarantina di metri di corda, per ogni evenienza. La corda non era molto spessa, così l'ho piegata in due e l'ho attaccata alla meglio alla ciminiera. Poi mi sono tolto la cravatta, l'ho strappata in due pezzi, me li sono avvolti intorno alle mani e ho cominciato a scendere, pregando tutti i santi del Paradiso perché mi aiutassero a non cadere... Non avevo una fune di sicurezza... Niente di niente! La corda mi segava i palmi delle mani... e naturalmente, sfiga vuole che arrivasse appena a cinque metri dal suolo. Dovevo saltare, che altro potevo fare? E così ho fatto! Mi è andata bene che non mi sono rotto niente, ma mi sono riempito di lividi e mi sono slogato la caviglia destra! Ero tutto un dolore, ma sono scappato così in fretta che avrei potuto vincere l'oro nella corsa…</text>
	</string>
	<string id="stalker_story_8_name">
		<text>Seriy a Pripjat</text>
	</string>
	<string id="stalker_story_9">
		<text>Non riuscivo a credere ai miei occhi. Voglio dire, non è che non ne avessi mai viste, di belle ragazze, ma questa... questa era perfetta. Sì, perfetta è proprio la parola giusta. Era come se il mondo intorno a lei fosse in bianco e nero e sfocato, mentre lei... lei era nitida, luminosa e piena di colori. E come si muoveva! Mai visto niente del genere. Avevo un groppo in gola. Che c'entrava lei con tutta quella roba scientifica? Che ci faceva nella Zona? Sì, era proprio nella Zona! Era il tramonto… Ero vicino alla stazione degli autobus; c'è un palazzo di nove piani lì, un condominio. A un tratto ho visto una luce in una finestra al piano terra, così ho tolto la sicura all'AK e all'improvviso... l'ho vista uscire dall'edificio. Sono stato lì lì per strofinarmi gli occhi. Nella Zona può succedere di tutto, lo sapete! Lei mi si avvicina e io me ne rimango lì come un salame, a guardarla con tanto d'occhi... ma con il fucile pronto, come d'abitudine... Lei mi nota... mi sorride... mi saluta. E io non sento una parola di quello che dice, la guardo soltanto. Portava una tuta blu, di un blu brillante... Ma aderente come una seconda pelle… E il suo corpo... Fantastico, vi dico! A un certo punto mi rendo conto che non la sto ascoltando, che me ne sto lì impalato con questo sorriso ebete stampato sulla faccia... Insomma, è venuto fuori che faceva parte del gruppo di ricerca, e mi ha chiesto se potevo aiutarla. Aiutarla, io! Sarei saltato in un'anomalia senza pensarci due volte, se me l'avesse chiesto! Mi ha detto che stava studiando le... come si chiamano... le specie endemiche della Zona. Le piante che crescono solo qui, insomma, e che aveva seminato le guardie perché non le piaceva averle sempre tra i piedi, ed era venuta qui da sola. Non so come, ma le ho creduto e ho accettato di aiutarla a trovare la roba che le serviva. Eravamo d'accordo di rivederci due giorni dopo. Ho rischiato di rimanerci secco almeno cinque volte, mentre mi procuravo tutto quella roba per lei, ma mentre andavo all'appuntamento riuscivo a pensare soltanto al fatto che l'avrei rivista! E invece... niente. Non ho ritrovato neanche la casa nella quale ci eravamo incontrati. E questo è quanto. Ma... oh, avreste dovuto vederla! Era come... come se brillasse dall'interno. </text>
	</string>
	<string id="stalker_story_9_name">
		<text>Sulla solitudine.</text>
	</string>
	<string id="Stories">
		<text>Folklore locale</text>
	</string>
</string_table>
